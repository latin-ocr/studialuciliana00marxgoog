87

Lucilius suorum unius et urgenti librorum initium iecit hoc'.
(U. 1LI 1 M). Ubi quominus quinque et uiginti cum Lach-
manno corrigatur impedit uel id quod cum libri XXI omnes

conscripti sint heroico metro libro XXII manifesto erant
uersus elegiaco metro compositi: itaque uel metro liber XXII
et sequentes a prioribus secernuntur. Saturas autem qui
postea scripsere Lucilium imitantes heroico tanturn uersu usi
sunt, quo etiam Lucilii saturas esse compositas Acro ad Hor.
sat. Ι 4, 7¹) et Ioann. Lyd. de mag. 141 scribunt cetera
metra quibus usus est poeta non curantes. Neque uero tria
haec uolumina secundum temporum rationem disposita sunt,‘
sed ut Lachmannus 'recte posuit libri inde a XXVI priores
tempore sunt antecedentibus. Argumentum quidem illud,
quod Mueller edit. p. IX.affert mihi dublum uidetur et parum
certum.

Liber I ut supra uidimus post Carneadis mortem h. e.
post annum ⁶25l129 uel 626l128 compositus est. Atqui
Horatius sat. Il 1, 63 sqq. dicit

Quid? Cum est Lucilius ausus
primus in hunc operis componere carmina morem. ..
...num Laelius et qui

duxit ab oppressa meritum Carthagine nomen

ingenio offensi aut laeso doluere‘Metello

Famosisque Lupo cooperto uersibus? e. q. s.
Aemilianus autem obiit eodem anno quo Carneades Tuditano
et Aquillio coss (Cic. de nat. deor. Π 14) nec multo post
Laelius (conf. interpp. ad Cic. Lael. 104): ergo qui Lucilii
saturas potuere' probare hi ulri, si iam ante primam editam
decessere? QuomInus Horatium dicas errare 2) prohiberis non
tantum ipsius insigni doctrina sed etiam his Cic. de fin.17:
‘Nec uero ut noster Lucilius recusabo quominus omnes mea

-——--.-

¹) Acro l. l.: ‘Illi enirn iambicis usi in [codd. quasi] comoediis,
Lucilius heroicis.' Intellegendum est pedibus numerisque, ad quae
uerba Horatii scholion adscriptum est. Conf. Porphyr. et commentator
Cruq. a. h. l.

2) Teuffel Gesch. d. roem. Lit.³ 143, 3 Horatium putat haec
neglegentius locutum esse.

 

